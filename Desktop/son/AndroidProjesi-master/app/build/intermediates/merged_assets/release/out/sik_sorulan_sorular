1. Yükseköğretim Kurumları Sınavına (YKS) kimler başvurabilir?
Ortaöğretim kurumlarının (lise veya dengi okullar, açık öğretim liseleri) son sınıfında olanlar veya
bir ortaöğretim kurumundan mezun olanlar sınava başvurabilirler.
2. YKS Kılavuzuna nasıl ulaşabilirim?
Kılavuz, ÖSYM’nin http://www.osym.gov.tr internet adresinde DUYURULAR başlığı altında
yayımlanmıştır.
3. Sınava başvurumu ne zaman yapabilirim?
2020-YKS’ye başvurular 6 Şubat-3 Mart 2020 tarihleri arasındadır. Bu tarihlerde başvurunuzu
yapabilirsiniz.
4. Sınava başvuru işlemi nereden yapılır?
Başvuru, bireysel olarak internet aracılığıyla ÖSYM Aday İşlemleri Sisteminden
(https://ais.osym.gov.tr adresinden) veya ÖSYM Başvuru Merkezlerinin birinden yapılabilir.
5. Sınava başvuruyu, bireysel olarak ÖSYM Aday İşlemleri Sisteminden nasıl yapabilirim?
ÖSYM Aday İşlemleri Sisteminde geçerli fotoğrafı ve eğitim bilgisi bulunan adaylar, T.C. Kimlik
Numarası ve şifreleri ile ÖSYM Aday İşlemleri Sisteminden (https://ais.osym.gov.tr bireysel olarak
başvuru yapabilirler. ÖSYM Aday İşlemleri Sisteminde geçerli bir fotoğrafı ve/veya eğitim bilgisi
bulunmayan adayların, ÖSYM Başvuru Merkezlerinin birinden başvuru yapmaları gerekmektedir.
6. ÖSYM Başvuru Merkezlerinin adreslerini nerede bulabilirim?
Başvuru merkezlerinin adresleri, ÖSYM’nin http://www.osym.gov.tr internet adresinde “2020-YKS:
Kılavuz ve Başvuru Bilgileri” içinde yer almaktadır.
7. Bir başvuru merkezinde YKS başvuru işlemi yapacak adayların bizzat kendisinin başvuru
merkezine gitmesi zorunlu mudur?
Evet, zorunludur. Adayın fotoğrafının çekilmesi gerekmektedir.
8. Başvuru merkezine giderken adayın yanında bulundurması gereken belgeler nelerdir?
Eksiksiz ve doğru olarak doldurulmuş 2020-YKS Aday Başvuru Formu ile Nüfus Cüzdanı veya
Türkiye Cumhuriyeti Kimlik Kartı veya geçerlilik süresi dolmamış pasaportun aslı gerekmektedir.
(Nüfus cüzdanı veya T.C. Kimlik Kartı veya geçerlilik süresi dolmamış pasaport dışında;
 Türk vatandaşlığından izin ile ayrılanlar ve bunların kanuni mirasçılarına ait Pembe/Mavi Kartlar,
 Pasaportları bulunmayan KKTC vatandaşlarının fotoğraflı ve kimlik numaralı Kuzey Kıbrıs Türk Cumhuriyeti
Kimlik Kartı,
 T.C. Kimlik Kartı edinme sürecinde İçişleri Bakanlığı Nüfus ve Vatandaşlık İşleri Genel Müdürlüğü tarafından
verilen ve yeni kimlik kartları teslim alınıncaya kadar geçerli olan “fotoğraflı, imzalı-mühürlü, barkodlu-karekodlu”
veya “fotoğraflı, barkodlu-karekodlu” Geçici Kimlik Belgesi’nin geçerli kimlik belgesi olarak kabul edilir.)
9. Sınav ücretleri nasıl yatırılacaktır?
YKS’ye başvuran adaylar seçmiş oldukları oturumlara bağlı olarak sınav ücretini kılavuzda belirtilen
bankalardan herhangi birine veya ÖSYM’nin https://odeme.osym.gov.tr internet adresinden kredi
kartı/banka kartı ile süresi içinde yatıracaklardır.
2
10. Sınav/başvuru ücretleri ne zaman yatırılır?
YKS için başvuru bilgileri sisteme kaydedildikten sonra sınav/başvuru ücreti yatırılır.
11. Sınav/başvuru ücretleri en son ne zaman yatırılabilir?
Sınav/başvuru ücreti ödeme için son gün 4 Mart 2020 tarihidir.
12. 6 Şubat-3 Mart 2020 tarihleri arasında 2020-YKS başvurumu yapamadım, ne yapmalıyım?
6 Şubat-3 Mart 2020 tarihleri arasında 2020-YKS başvurusunu yapmayan/yapamayan adaylar, geç
başvuru günlerinde (18-19 Mart 2020 tarihlerinde) 2020-YKS başvurularını yapabileceklerdir. Geç
başvuru günlerinde yapılan başvurularda sınav ücreti, geç başvurunun yapıldığı gün başvuru bilgileri
sisteme kaydedildikten sonra sadece ÖSYM’nin https://odeme.osym.gov.tr internet adresinden kredi
kartı/banka kartı ile geç başvuru günlerinde yatıracaklardır. Bankalardan ücret ödemesi
yapılmamalıdır.
13. Başvuru süreleri içinde başvurumu yapamadım tekrar başvuru hakkı verilecek mi?
Hayır. Geç başvuru günleri dahil başvuru süreleri tamamlandıktan sonra sınava başvuru kesinlikle
alınmayacaktır .
14. Başvuru bilgilerimin sisteme girişi yapıldı ancak, süresi içinde sınav ücretini yatırmadım.
Başvurum geçerli olur mu?
Başvuru bilgilerinin sisteme girişi yapıldığı halde sınav ücretini süresi içinde yatırmayan adayların
başvuru bilgileri geçersiz olacaktır.
15. Sınav oturumları nelerdir?
YKS 1. Oturum Temel Yeterlilik Testi (TYT): YKS’nin 1. Oturumu olan Temel Yeterlilik Testi
(TYT) tüm adaylar için zorunludur (2019-TYT puanı 200 ve üzeri olanlar, istedikleri takdirde 2020-
TYT’ye girmeden YKS’nin diğer oturumlarına girebileceklerdir.).
YKS 2. Oturum Alan Yeterlilik Testleri (AYT): İsteğe bağlıdır.
YKS 3. Oturum Yabancı Dil Testi (YDT): İsteğe bağlıdır.
16. YDT hangi dillerde yapılacaktır?
Almanca, Arapça, Fransızca, İngilizce ve Rusça dillerinde yapılacaktır. Yabancı dil oturumunda her
dil için ayrı bir soru kitapçığı bulunacaktır. Sınavda adaya, başvuruda bildirdiği yabancı dile ait soru
kitapçığı verilecektir.
17. Başvuru yapıldıktan sonra oturum ekleme yapılabilir mi?
YKS başvuru süresi içinde ilgili oturumlara ait sınav ücretlerini yatırarak oturum ekleme yapılabilir.
18. Yurt dışından başvuru yapılabilir mi?
Evet yapılabilir. Başvuruların yapılacağı tarihler arasında eğitim, tedavi vb. nedenlerle yurt dışında
bulunduğu için (KKTC ve Kırgızistan-Bişkek hariç) başvuru merkezine gitmesi mümkün olmayanlar,
başvurularını kılavuzda açıklandığı şekilde yapabilirler.
3
19. Adaylar sınava girerken yanlarında hangi belgeleri bulundurmak zorundadır?
Adayların sınava girerken aşağıda belirtilen iki belgeyi yanlarında bulundurmaları zorunludur:
1) İlgili oturuma ait Sınava Giriş Belgesi (SGB)
2) Nüfus Cüzdanı veya Türkiye Cumhuriyeti Kimlik Kartı veya geçerlilik süresi dolmamış
pasaportun aslı
(Nüfus cüzdanı veya T.C. Kimlik Kartı veya geçerlilik süresi dolmamış pasaport dışında;
 Türk vatandaşlığından izin ile ayrılanlar ve bunların kanuni mirasçılarına ait Pembe/Mavi Kartlar,
 Pasaportları bulunmayan KKTC vatandaşlarının fotoğraflı ve kimlik numaralı Kuzey Kıbrıs Türk Cumhuriyeti
Kimlik Kartı,
 T.C. Kimlik Kartı edinme sürecinde İçişleri Bakanlığı Nüfus ve Vatandaşlık İşleri Genel Müdürlüğü tarafından
verilen ve yeni kimlik kartları teslim alınıncaya kadar geçerli olan “fotoğraflı, imzalı-mühürlü, barkodlu-karekodlu”
veya “fotoğraflı, barkodlu-karekodlu” Geçici Kimlik Belgesi’nin geçerli kimlik belgesi olarak kabul edilir.)
20. Sürücü belgesi, meslek kimlik kartları ile sınava girilebilir mi?
Hayır, girilemez. Sürücü belgesi, Meslek kimlik kartları, öğrenci kimlik kartları vb. diğer tüm
belgeler, sınava giriş için geçerli kimlik belgesi olarak kabul edilmez.
21. YKS’de hangi testler yer alacaktır?
TYT’de Türkçe Testi, Sosyal Bilimler Testi, Temel Matematik Testi ve Fen Bilimleri Testi yer
almaktadır. AYT’de Türk Dili ve Edebiyatı-Sosyal Bilimler-1 Testi, Sosyal Bilimler-2 Testi,
Matematik Testi ve Fen Bilimleri Testi yer almaktadır. YDT’de ise, Almanca, Arapça, Fransızca,
İngilizce ve Rusça testleri yer almaktadır.
22. 2020-YKS ne zaman yapılacak ve testlerin süresi ne olacaktır?
TYT: 20 Haziran 2020 Cumartesi, 135 dakika
AYT: 21 Haziran 2020 Pazar, 180 dakika
YDT: 21 Haziran 2020 Pazar, 120 dakika
23. Sınav binasına en geç saat kaçta girilebilir?
Adaylar, sınavın sabah oturumlarında saat 10.00’dan sonra; öğleden sonra oturumunda ise saat
15.30’dan sonra sınav binalarına alınmazlar.
24. Sınav binasına ne zaman gelmeliyim?
Kimlik ve güvenlik kontrolleri ile salona giriş işlemlerinin zamanında yapılabilmesi için, adayların
sınava girecekleri binanın giriş kapısında sınav saatinden en az 1 saat önce hazır bulunmaları
gerekmektedir.
25. Sınava Giriş Belgemi nasıl alabilirim?
Sınava başvuran ve sınav ücretini yatıran adaylar, Sınava Giriş Belgelerini, T.C. Kimlik Numaraları
ve şifreleri ile ÖSYM’nin https://ais.osym.gov.tr internet adresinden edinebilirler.
26. Sınava Giriş Belgeleri posta ile gönderilecek mi?
Sınava Giriş Belgesi, hiçbir yolla ve şekilde adayların adreslerine gönderilmez.
4
27. Sınava gireceğim binayı, sınav gününden önce gidip görmem gerekir mi?
Adayın sınava gireceği binayı, adres bilgisini teyit etmek amacı ile önceden gidip görmesi sınav günü
adaya kolaylık sağlayacaktır. Bu nedenle adayın sınava gireceği binayı, adres bilgisini teyit etmek
amacı ile sınav gününden önce gidip görmesi önerilmektedir.
28. Sınava gireceğim binada eşyamı emanet edebilir miyim?
Sınav binalarında hiçbir eşya emanete alınmaz. Bu nedenle adaylar, kılavuzda belirtilen yasaklı
maddeleri sınav binalarına getirmemelidir.
29. Sınava kalem, silgi getirebilir miyim?
Adayların sınavda kullanacakları kalem, silgi, kalemtıraş, şeker ve peçete ÖSYM tarafından sağlanır.
Adayların sınava kalem, silgi, kalemtıraş ve peçeteyle girmelerine izin verilmez. Bu şekilde sınava
giren adayın sınavı geçersiz sayılır.
30. Sınava su getirebilir miyim?
Adaylar, sınava etiketi alınmış şeffaf pet şişe içinde su getirebilirler.
31. Sınava saat getirebilir miyim?
Sınavın yapıldığı her bir salona en az bir adet duvar saati ÖSYM tarafından sağlanır. Adayların sınava
saatle girmelerine izin verilmez. Bu şekilde sınava giren adayın sınavı geçersiz sayılır.
32. İstediğim sınav merkezini seçebilir miyim?
Sınav Merkezi Tercihleri alanlarına adayın adresinde yer alan merkez, okulunun bulunduğu merkez
veya bu merkezlere yakın olarak ÖSYM tarafından belirlenen sınav merkezlerinden biri yazılabilir.
Bunun dışında tercihte bulunulamaz.
33. Sınav salonundan ne zaman çıkabilirim?
Sınav evrakı dağıtıldıktan sonra adayların; TYT’de sınav süresinin ilk 100 dakikası, AYT’de
sınav süresinin ilk 135 dakikası, YDT’de sınav süresinin ilk 90 dakikası tamamlanmadan ve her bir
sınavın son 15 dakikası içerisinde sınav salonunu terk etmeleri yasaktır. Adaylar bu süreler dışında
sınav evrakını teslim ederek sınav salonundan çıkabilirler.
34. Ham puan (adayın net sayısı) nasıl hesaplanır?
Her adayın, testlere verdiği doğru ve yanlış cevapların sayısı belirlenir, doğru cevap sayısından yanlış
cevap sayısının dörtte biri çıkarılarak adayın ilgili testten almış olduğu ham puan (adayın net sayısı)
bulunur.
35. TYT, AYT ve YDT’de ağırlıklı puanların hesaplanabilmesi için ne kadar ham puan
alınmalıdır?
TYT puanının hesaplanabilmesi için adayların Temel Matematik Testi veya Türkçe Testinde en az
0,5 ham puan almış olmaları gerekmektedir. AYT ve YDT’de ağırlıklı puanların hesaplanabilmesi
için adayların ilgili testlerin en az birinden, en az 0,5 ham puan almış olmaları gerekmektedir.
5
36. Ortaöğretimde, Din Kültürü ve Ahlak Bilgisi dersini alan adaylar Aday Başvuru Formuna
hangi seçeneği yazacaklardır?
Bu adaylar, Aday Başvuru Formunda “Ortaöğretimde zorunlu Din Kültürü ve Ahlak Bilgisi dersi
aldım.” ifadesini ve “1” kodunu yazacaklardır.
37. Ortaöğretimde Din Kültürü ve Ahlak Bilgisi Dersi almayan veya farklı bir müfredat ile alan
adaylar Aday Başvuru Formuna hangi seçeneği yazacaklardır?
Bu durumdaki adaylar, Aday Başvuru Formunda “Ortaöğretimde zorunlu Din Kültürü ve Ahlak
Bilgisi dersi almadım.” ifadesini ve “2” kodunu yazacaklardır.
38. Ortaöğretimde Din Kültürü ve Ahlak Bilgisi Dersi almayan veya farklı bir müfredat ile alan
adaylar hangi soruları cevaplayacaktır?
Bu adaylar, TYT’de ilave Felsefe sorularını, AYT Sosyal Bilimler-2 Testinde ise ilave Felsefe Grubu
sorularını cevaplayacaklardır.
39. Meslek yüksekokullarında bir program tercih edebilmek için en az kaç puan almam gerekir?
TYT puanının en az 150 ve üzeri olması gerekmektedir.
40. Lisans programlarını tercih edebilmek için en az kaç puan almam gerekir?
Merkezi yerleştirmede bir lisans programını tercih edebilmek için programın puan türünde en az 180
puan almış olmak gerekmektedir.
41. TYT puanının, YKS puan türlerinin (SAY, SÖZ, EA, DİL) hesaplanmasındaki katkısı hangi
oranda olacaktır?
TYT’nin katkısı % 40’dır.
42. Ortaöğretim Başarı Puanının (OBP) katkı oranı ve hesaplanmasında bir değişiklik olacak
mıdır?
Ortaöğretim Başarı Puanının (OBP) katkı oranında ve hesaplanma şeklinde bir değişiklik
olmayacaktır.
43. OBP puanı nasıl hesaplanmaktadır?
Ortaöğretimde 100 üzerinden alınan diploma notu, 5 ile çarpılarak Ortaöğretim Başarı Puanına (OBP)
dönüştürülür. Diploma notu bildirilmeyen adayların diploma notu ile 50’nin altında olan adayların
diploma notları, 50 olarak değerlendirmeye alınır. Böylece 50 olan en düşük diploma notu için OBP
250, 100 olan en yüksek diploma notu için de OBP 500 olacaktır.
44. Yerleştirme puanları hesaplanırken OBP’nin katkısı ne olacaktır?
OBP; 0,12 katsayısı ile çarpılarak sınav puanlarına eklenip yerleştirme puanları hesaplanacaktır.
45. Geçen yıl YKS puanımla bir yükseköğretim programına yerleştirildim ve kayıt yaptırdım. Bu
yıl sınava girersem OBP’nin çarpılacağı katsayılarda bir değişiklik olacak mı?
Evet. 2019-YKS puanlarıyla bir yükseköğretim programına yerleştirilen veya özel yetenek sınavı
sonucu kayıt olan adayların ortaöğretim başarı puanlarına ilişkin katsayıları yarıya düşürülür.
6
46. Geçen yıl YKS puanımla merkezi yerleştirmede bir yükseköğretim programına yerleştim,
fakat kayıt yaptırmadım. Bu yıl sınava girersem OBP’nin çarpılacağı katsayılarda bir
değişiklik olacak mı?
Evet. 2019-YKS puanlarıyla bir yükseköğretim programına yerleştirilen adayların ortaöğretim başarı
puanlarına ilişkin katsayıları yarıya düşürülür.
47. Tıp, hukuk, mühendislik, mimarlık, öğretmenlik programlarına yerleştirme için başarı
sıralaması şartı devam edecek midir?
Evet. Bu programlarda başarı sıralaması şartı devam etmektedir. Ayrıca; eczacılık ve diş hekimliği
programlarına yerleştirme için de başarı sıralaması şartı olacaktır. Kılavuzda bu programlar için
başarı sırasının ne olacağı belirtilmiştir.
48. Özel yetenek sınavı ile öğrenci kabul eden yükseköğretim programlarına hangi puan türü ile
başvurulabilir?
Özel Yetenek Sınavı ile öğrenci kabul eden yükseköğretim programlarına TYT puanı ile
başvurulacaktır.
49. Geçen yıl meslek lisesinden mezun oldum. Bu yıl sınava girdiğimde mezuniyet alanımla ilgili
lisans programlarına yerleştirme işleminde ek puan alabilecek miyim?
Bu kapsamda ek puan uygulaması sadece 30.03.2012 tarihi itibarıyla bir mesleğe yönelik program
uygulayan ortaöğretim kurumlarından mezun olan veya belirtilen tarih ve öncesinde öğrenim
görmekte olan öğrenciler için uygulanır. İlgili ortaöğretim kurumuna 30.03.2012 tarihinden sonra
kayıt olan adaylar için uygulanmaz.
50. Geçen yıl meslek lisesinden mezun oldum. Bu yıl sınava girdiğimde mezuniyet alanımla ilgili ön
lisans programlarına yerleştirme işleminde ek puan alabilecek miyim?
Evet. 2020-YKS Kılavuzu Tablo 3C’yi inceleyiniz.
51. Meslek lisesi mezunuyum sınavsız tercih hakkım var mı?
2017 yılından itibaren ön lisans programlarına sınavsız geçiş hakkı kaldırılmıştır.
52. Birden fazla ortaöğretim kurumundan diploma aldım. Ne yapmam gerekir?
Birden fazla diploması olanlar ile en az bir diploması olup 2019-2020 öğretim yılı içinde bir başka
diploma alabilecek durumda olanlar, YKS değerlendirme işlemlerinde kullanılmak üzere bu
okullardan birini seçmelidir. Adaylar, bu bilgilerini 23-30 Haziran 2020 tarihleri arasında
ÖSYM’nin https://ais.osym.gov.tr internet adresinden onaylamak zorundadır.
53. YKS’ ye Mavi Kartlı adaylar başvuru yapabilirler mi?
Doğumla Türk vatandaşı olup da çıkma izni almak suretiyle Türk vatandaşlığını kaybedenlerden 5203
sayılı Kanun ve 5901 sayılı Türk Vatandaşlığı Kanunu ile Saklı Tutulan Hakların Kullanılmasına
İlişkin Belge sahibi olanlar (Mavi Kart sahipleri), KKTC uyruklu adaylar ile Bulgaristan'dan göç
yoluyla gelmiş Türk soylular YKS’ye başvurabilirler ve YKS kapsamında yerleştirme işlemlerine
alınırlar.
7
54. YKS’ye başvuru yapacağım eğitim bilgilerim sistemde görünmüyor, eğitim bilgimi nasıl
ekletebilirim?
Eğitim bilgisi MEB e-Okul sistemi kaynaklı olan adaylardan bu bilgilerinde güncelleme gereken son
sınıf öğrencileri kendi okullarına, mezun adaylar ise İlçe Milli Eğitim Müdürlüklerine başvurarak
MEB e-okul sisteminde mevcut bilgilerinin güncellenmesini sağlamalıdır.
55. Geç başvuru gününde oturum ekleme yapabilir miyim?
6 Şubat-3 Mart 2020 tarihleri arasında yapılan başvuruda seçilmiş olan oturumlara geç başvuru
gününde ekleme yapılabilir.
56. Geç başvuru gününde daha önce seçmiş olduğum oturumları değiştirebilir miyim?
6 Şubat-3 Mart 2020 tarihleri arasında yapılan başvuruda seçilmiş olan oturumlar geç başvuru
gününde değiştirilemez ve silinemez.
57. YKS başvuru süresi sona erdikten sonra sınav merkezi tercihimi değiştirebilir miyim?
Adaylar, sınav merkezi tercihlerini, başvuru süresi içinde veya 23-25 Mart 2020 tarihleri arasında
(25 Mart 2020 saat 23.59’a kadar) ÖSYM Aday İşlemleri Sisteminden (https://ais.osym.gov.tr)
kendileri güncelleyebilirler. Bu süre bittikten sonra sınav merkezleri tercihlerinde değişiklik
yapılamaz.
58. YKS’de baraj puanı var mı?
Evet. TYT puanı ile öğrenci alan yükseköğretim programlarını tercih edebilmek için TYT’de 150 ve
üzeri puan almak gerekmektedir.
SAY, SÖZ, EA ve DİL puan türleri ile öğrenci alan lisans programlarını tercih edebilmek için ilgili
puan türünde 180 ve üzeri puan almak gerekmektedir.
59. YKS’ye engelli aday olarak başvuru yapacağım. Ne yapmam gerekir?
Engelli/sağlık sorunu olan adayların “Engelli Salonlarında” sınava alınabilmeleri için;
1) Engelli Sağlık Kurulu Raporu/Sağlık Kurulu Raporu/Çocuklar İçin Özel Gereksinim
Raporunun (ÇÖZGER) onaylı bir örneğini (bir üniversite veya devlet hastanesinden
alacakları),
2) Sağlık/Engel Bilgi Formunu (doldurulmuş olarak),
3) Sağlık/Engel durumlarını belirten dilekçelerini,
4) Aday Başvuru Kayıt Bilgilerinin bir fotokopisini
başvuru süresi içerisinde ÖSYM Engelli Adaylar Daire Başkanlığı’na (06800 Bilkent-ANKARA)
ulaştırmaları gerekmektedir.
60. Engelli/sağlık sorunu olan adaylardan istenen belgeleri başvuru merkezine bırakabilir miyim?
İstenen belgeler doğrudan ÖSYM’ye gönderilmelidir. Başvuru merkezlerine bırakılmamalıdır.
8
61. Görme engelliyim, sınava okuyucu yardımı alarak gireceğim. Tüm sorulardan sorumlu
muyum?
Görme engelli adaylardan okuyucu yardımı talep eden adaylara; şekil, grafik, tablo, resim gibi görsel
verilerin yer aldığı sorular ile karmaşık ifade içeren sorular sorulmaz.
62. Sağlık sorunumdan dolayı sınavda kullanmam gereken araç gereç bulunmaktadır. Bu araç ve
gereçle sınava girebilir miyim?
Sağlık/Engel Bilgi Formundaki ilgili alanları doldurarak bu formu başvuru süresi içerisinde
ÖSYM’ye ulaştıran adaylar, araç ve gereçleri ile engelli salonlarında ÖSYM tarafından belirlenen
şartlarda sınava girebilirler.
63. Az gören görme engelli bir adayım. Sınava başvurdum. Soruları kendim okumak istiyorum, bu
durumda bana görme problemimden dolayı sınavda ek süre verilecek mi?
Soruları kendisi okuyabilecek durumda olan (sınavda okuyucu yardımı talep etmeyen) ancak, Engelli
Sağlık Kurulu Raporlarında Görme Sistemi, Göz Hastalıkları, Görme Bozukluğu vb. oranı %25 ve
üzerinde olan az gören adaylar ile Çocuklar İçin Özel Gereksinim Raporunda (ÇÖZGER) özel
gereksinim düzeyi “Özel gereksinimi vardır (ÖGV)”/Özel Gereksinim Kodu “1” ve üzeri olan
adaylara ek süre verilir.
64. Görme engelliyim, sınav için başvurumu yaptım. Sınavda 14 punto soru kitapçığı ve 14 punto
cevap kâğıdı alabilir miyim?
Soru kitapçığını kendi okuyabilecek durumda olan görme engelli adaylara, talepleri doğrultusunda 9
ya da 14 punto yazı karakterinde yazılmış soru kitapçığı verilmekle birlikte cevap kâğıdı boyutu
standarttır ve 9 puntodur. Cevap kâğıdı 9 punto olduğundan dolayı adayların cevap kâğıdı işaretleme
durumlarını göz ardı etmemeleri gerekmektedir. Bu durumda bulunan adaylara talep etmeleri halinde
İşaretleyici yardımı verilir.
65. Engelli/sağlık sorunu olan adayların özel hastane raporları kabul edilir mi?
Devlet veya Üniversite Hastanelerinden alınan Engelli Sağlık Kurulu Raporları/Sağlık Kurulu
Raporları/ÇÖZGER kabul edilmektedir. Özel Hastane raporları kabul edilmez.
66. Bedensel engelli bir adayım, sınava gireceğim. Bedensel engelli adaylar için sınav uygulamaları
nelerdir?
Sağlık/Engel Bilgi Formunda; Cevap Kâğıdı İşaretleme Durumu, Sınav Salonuna Erişim Durumu,
Sınav Salon Tercihi ile Sınava Getirilebilecek Araç ve Gereçler alanları Sağlık Kurulu Raporlarındaki
durumlarına uygun olarak doldurulmalıdır. Adaylar için bu bilgiler göz önünde tutularak engelli
salonlarına sınav yeri atamaları yapılır ve işaretleyici yardımına ihtiyacı olan bedensel engelli
adaylara işaretleyici yardımı verilir.
67. Astım hastasıyım, sınava gireceğim. Astım ilacımla sınava girmem gerekiyor. Ne yapmalıyım?
Başvuru süresi içerisinde ÖSYM Engelli Adaylar Daire Başkanlığı’na (06800 Bilkent-ANKARA)
ulaştırmaları gereken belgeler arasında bulunan (Engelli Sağlık Kurulu Raporu/Sağlık Kurulu
9
Raporunun/ÇÖZGER’in onaylı bir örneği, Sağlık/Engel durumlarını belirten dilekçe, Aday Başvuru
Kayıt Bilgilerinin fotokopisi) Sağlık/Engel Bilgi Formundaki Sınava Getirilebilecek Araç ve Gereçler
başlığı altındaki alanı dolduran adaylar, ÖSYM tarafından belirlenen şartlarda araç ve gereçleri ile
sınava girebilirler.
68. Daha önce engelli olarak sınava girdim. Tekrar rapor göndermem gerekir mi?
2014 yılı ve sonrasında (EKPSS ve e-YDS hariç), Engelli Sağlık Kurulu Raporu/Sağlık Kurulu
Raporu ile ÖSYM’nin herhangi bir sınavına başvurunuz varsa ve engel durumunuzda bir değişiklik
yoksa tekrar Engelli Sağlık Kurulu Raporu/Sağlık Kurulu Raporu göndermeniz gerekmemektedir.
69. Engelli sağlık kurulu raporumda zihinsel mental retardasyon (MR) teşhisi bulunuyor. Benim
durumumdaki engelli adaylar için sınav uygulamaları nelerdir?
Engelli Sağlık Kurulu Raporlarında; Zihinsel mental retardasyon (MR) ile sınıflanamayan grupta yer
alan yaygın gelişimsel bozukluk, özgül/özel öğrenme güçlüğü olduğu belirtilen adaylara ek süre ve
talepleri doğrultusunda okuyucu ve/veya işaretleyici yardımı verilerek engelli salonlarında sınava
alınır.
70. Geçici engelim var, sınava gireceğim. Geçici engelli adaylar için sınav uygulamaları nelerdir?
Geçici süreli sağlık sorunu veya geçici özel durumu olan adayların; ilaç, ek gıda, tuvalet vb.
ihtiyaçlarının karşılanmasına ve üzerlerinde/yanlarında sargı, alçı, atel, koltuk değneği, oturma simidi
vb. aparatları ile sınava alınmalarına izin verilerek bu durumdaki adaylar engelli salonlarında sınava
alınır. Ayrıca bu adaylara, talepleri doğrultusunda işaretleyici yardımı da verilir.
71. İşitme engelli bir adayım, sınava gireceğim. İşitme engelli adaylar için sınav uygulamaları
nelerdir?
Sınava Giriş Belgelerinde “işitme cihazı/biyonik kulak” yazılı olan işitme engelli adaylar, bu cihazları
ile sınav binalarına alınır ancak, cihazları salon görevlileri tarafından adaydan sınav öncesi teslim
alınarak sınav tamamlandıktan sonra tekrar adaya teslim edilir. Sınava Giriş Belgelerinde işitme
cihazı/biyonik kulak yazılı olan adaylardan bu cihazlarının sınav süresince üzerlerinde bulunmasını
isteyenler ise Sağlık Durumu/Engel Bilgi Formunda ilgili alanı işaretlemeleri durumunda, il
merkezlerindeki ÖSYM tarafından hazırlanan her türlü kablolu-kablosuz iletişimi kesilmiş (sinyal
kesici bulunan) Engelli Sınav Salonlarında cihazları ile sınava alınırlar.
72. ÖSYM tarafından hazırlanan her türlü kablolu-kablosuz iletişimi kesilmiş engelli sınav
salonları nerelerde var?
ÖSYM tarafından hazırlanan her türlü kablolu-kablosuz iletişimi kesilmiş Engelli Sınav Salonları
tüm il merkezlerinde oluşturulmuştur.
73. YKS’ ye yabancı uyruklu adaylar başvuru yapabilir mi?
Yabancı uyruklu veya hiçbir devletin uyruğunda olmayan adaylar da sınava başvurabilirler ancak bu
adaylar; yükseköğretim programları tercih süreci başlamadan önce T.C. uyruğuna geçmedikleri
takdirde, 2020-YKS Yükseköğretim Programları ve Kontenjanları Kılavuzunda yer alacak
10
yükseköğretim programları kontenjanlarına yerleştirilmezler. Yabancı uyrukluların Türkiye’deki
yükseköğretim programlarına yerleştirme işlemleri YKS kapsamı dışında olup bu yerleştirme
işlemleri, Yükseköğretim Kurulunun belirlediği usul ve esaslar doğrultusunda ilgili yükseköğretim
kurumu tarafından yapılmaktadır.
74. 2019-TYT puanım 200’ün üzerinde, 2020-YKS’ye girmek zorunda mıyım?
2019-TYT puanı 200 ve üzeri adaylar istedikleri takdirde bu puanlarını 2020-YKS’nin hiçbir
oturumuna girmeden 2020-YKS yerleştirme işlemlerinde kullanabilirler ancak, bu adayların 2020-
YKS’ye başvuru yapmış olmaları zorunludur. Bu adaylar isterlerse 2020-TYT’ye girmeden
AYT/YDT oturumlarına girebilirler veya isterlerse 2020-TYT ve AYT/YDT oturumlarının tümüne
de girebilirler. Ayrıntılı bilgi kılavuzda yer almaktadır.
75. 2019-TYT puanım 200’ün üzerinde, 2020-YKS’ye bu puanım nasıl dâhil edilecek?
2019-TYT sınav puanı 200 ve üzeri olan adayların, 2020-TYT nihai sınav puanlarının belirlenmesi
ve bütün adayların 2020-TYT nihai başarı sıralarının oluşmasına ilişkin ayrıntılı bilgi kılavuzda yer
almaktadır.
76. 2019-TYT puanım 200’ün üzerinde 2019 yılı SAY, SÖZ, EA veya DİL puanımla bir lisans
programına yerleşmek için tercihte bulunabilir miyim?
2019-TYT puanı 200 ve üzeri olsa bile adayların 2019 yılı AYT ve YDT puanları 2020 yılında geçerli
değildir. 2020-YKS’de SAY, SÖZ, EA veya DİL puanıyla bir programa yerleşmek isteyenlerin
(2019-TYT puanı 200 ve üzeri olsa bile) 2020-AYT ve/veya 2020-YDT oturumlarına başvuru
yaparak katılmaları zorunludur. Ayrıca bu adaylar istedikleri takdirde 2020-TYT’ye de girebilirler.
77. Hem 2019-TYT puanım 200’ün üzerinde hem de 2020-TYT’ye girmek istiyorum, mümkün mü?
Bu durumda hangi puanım geçerli olacak?
2019-TYT puanı 200’ün üzerinde olan adaylar istedikleri takdirde başvurularını yaparak 2020-
TYT’ye de girebilirler. 2019-TYT sınav puanı 200 ve üzeri olan adayların puanı kılavuzda ayrıntılı
olarak belirtildiği şekilde dönüştürülerek adayın Dönüştürülmüş Puanı bulunacaktır. Hem 2019-TYT
sınavına girerek Dönüştürülmüş Puanı olan hem de 2020-TYT sınav puanı bulunan bir adayın yüksek
olan puanı, adayın 2020-TYT nihai Sınav Puanı olacaktır.
78. 2019-TYT puanım 200’ün üzerinde, 2020-YKS’ye girmeden 2019 puanımla Özel Yetenek
Sınavlarına başvurmak istiyorum. 2020-YKS’ye başvuru yapmak zorunda mıyım?
2019-TYT puanı 200 ve üzeri olan adaylardan 2020-YKS’nin hiçbir oturumuna girmeden 2020
yılında sadece “Özel Yetenek Sınavı” sonuçlarına göre öğrenci alacak yükseköğretim programlarına
başvurmak isteyenlerin 2019-TYT Dönüştürülmüş Puanlarının hesaplanabilmesi için başvuru süresi
içinde 2020-YKS başvurularını yapmaları gerekmektedir.
79.